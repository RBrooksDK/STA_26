<h1 align="center">Eksamen</h1>

### Eksamensforudsætninger
Ingen

### Eksamensform
Eksamen har to dele:

- Første del er en Flowlock-eksamen i Wiseflow.
- Anden del er en Wiseflow-eksamen uden Flowlock.
Anden del skal gennemføres i Jupyter Notebook-miljøet, og svarene skal afleveres i Wiseflow.

Del 1 har en varighed på 3 timer, og del 2 har en varighed på 1 time. Den samlede eksamenstid er 4 timer.
Den studerende kan ikke få adgang til del 2, før del 1 er afsluttet.

### Aflevering og dokumentation
- Alle svar for begge dele af eksamen skal afleveres via Wiseflow. Opgaver, der ikke afleveres i Wiseflow, giver ingen point.
- Der skal uploades dokumentation for alle opgaver i Del 2. Dokumentation for opgaver i Del 1 er valgfrit. Dokumentationen skal tydeligt vise, hvordan resultaterne er opnået, enten ved at inkludere relevant kode eller ved at vise manuelle beregninger. Hvis et spørgsmål besvares forkert og der ikke er vedlagt dokumentation, kan der ikke gives ekstra point.
- Manuelle beregninger skal samles i **to** PDF-dokumenter ved eksamenens afslutning, ét for del 1 og ét for del 2. Upload ikke enkeltbilleder; saml i stedet alle billeder i en PDF-fil. Hvis du ikke har manuelle beregninger i del 2 (fx hvis du bruger Python til at løse opgaverne), skal du kun uploade dokumentation for del 1.
- Dokumentationsflowet åbner 30 minutter efter eksamen er afsluttet, så der er tid til at samle dokumentationen korrekt.
- Al kode skal afleveres som en Jupyter Notebook med Python.
- Sørg for, at al kode er kørt før aflevering, så output er synligt for eksaminator uden behov for at genkøre koden.
- For alle opgaver løst i Python/Jupyter Notebook skal opgavenummeret angives som en kommentar over den tilsvarende kodeblok.
- Ved samling af dokumentation skal opgaverne præsenteres i numerisk rækkefølge (fx Opgave 1 efterfulgt af Opgave 2, derefter Opgave 3 osv.). Du må gerne løse opgaverne i vilkårlig rækkefølge, men din aflevering skal følge denne rækkefølge.

### Hjælpemidler
- Studerende må medbringe deres egne lommeregnere til eksamen.
- Studerende har adgang til [WolframAlpha](https://www.wolframalpha.com/) under del 1.
- **Del 1** afholdes i FlowLock-miljøet, hvor studerende må bruge trykte noter, bøger og lokale PDF-filer.
- **Del 2** afholdes uden FlowLock, hvilket giver frihed til at bruge et programmeringsmiljø, dog skal der anvendes Python og Jupyter Notebook.
- Internetadgang er strengt begrænset til Wiseflow for begge dele af eksamen.
- Brug af AI-værktøjer er forbudt i begge dele. Overtrædelse medfører øjeblikkelig bortvisning fra eksamen.
- Kommunikation med andre er strengt forbudt i begge dele af eksamen.

### Indtastning af svar i WiseFlow
- Hvis resultatet er et tal og der ikke er angivet et specifikt format, skal det angives som enten et positivt heltal, en brøk eller en kombination af begge.
- Alle fortegn er fortrykt. Hvis resultatet fx er −3, skal du kun indtaste værdien 3; minusset er allerede angivet.
- Brøker skal angives i forkortet form – nogle gange er tæller eller nævner fortrykt.
- Når der kræves decimalindtastning, angiver opgaven den ønskede præcision. Hvis resultatet fx er 3.485763283, og du bliver bedt om at runde til fire decimaler, er det korrekte svar 3.4858.
- Decimaltal skal altid angives med punktum, fx 0.23 og ikke 0,23.

### Re-eksamen
Reeksamener kan være mundtlige.
